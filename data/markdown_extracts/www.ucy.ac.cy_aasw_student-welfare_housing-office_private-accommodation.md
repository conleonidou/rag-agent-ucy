# Ιδιωτικές Κατοικίες

#### Ιδιωτικές Κατοικίες

* [Εξεύρεση ιδιωτικής κατοικίας](#tab-6815302166996-1)
* [Κατάλογος Οικιών/Διαμερισμάτων](#tab-6815302166996-2)
* [Διαφημίστε το Υποστατικό σας](#tab-6815302166996-3)

Είμαστε εδώ για να σας βοηθήσουμε όσο το δυνατό μπορούμε για να βρείτε το δικό σας χώρο διαμονής!  
  
**Αρχικά κάνετε στον εαυτό σας τις εξής ερωτήσεις**  
- Σε ποιο Τμήμα ανήκετε;
- Τα μαθήματα σας θα πραγματοποιούνται στα Κεντρικά Κτήρια του Πανεπιστημίου (δηλαδή Λεωφόρο Καλλιπόλεως) ή στην Πανεπιστημιούπολη (δηλαδή Λεωφόρο Αγλαντζιάς);
- Είστε φοιτητής του Τμήματος Αρχιτεκτονικής;
- Πού πραγματοποιούνται τα περισσότερα σας μαθήματα;
- Ποια είναι η οικονομική σας κατάσταση;
  
Ανάλογα με τα πιο πάνω μπορείτε να κρίνετε ποια περιοχή σας βολεύει περισσότερο για ενοικίαση χώρου διαμονής, σύμφωνα με την απόσταση των χώρων διαμονής από τα κτίρια που έχετε μαθήματα, αλλά και την οικονομική σας άνεση.
  
  
**Γενικές Συμβουλές:**  
- Εάν τα μαθήματα σας δεν είναι στη Πανεπιστημιούπολη, μπορείτε να ψάξετε για διαμονή και σε περιοχές μακρύτερα από το Γέρι και την Αγλαντζιά. Το ίδιο ισχύει και στην περίπτωση που δεν έχετε μαθήματα στην Πανεπιστημιούπολη μέχρι αργά το βράδυ.
- Επιδιώξετε χώρο διαμονής σε περιοχές όπου περνάει απευθείας διαδρομή λεωφορείων προς το Πανεπιστήμιο, ώστε να μην χρειάζεται να αλλάξετε δύο (2) λεωφορεία, και έτσι να μην καθυστερείτε στα μαθήματα σας.
    
    
  **Γενικός Κανόνας:**  
  Έχετε υπόψη σας ότι ένα διαμέρισμα σε μία περιοχή πιο μακριά από το Πανεπιστήμιο αλλά κοντά σε στάση λεωφορείου είναι καλύτερη λύση για τρεις λόγους:- Χαμηλότερα ενοίκια,
  - Εύκολη μετακίνηση
  - Σε δύσκολες καιρικές συνθήκες (βροχές και πολλή ζέστη) δεν θα χρειάζεται να περπατάτε αρκετή ώρα για να φθάσετε στο Πανεπιστήμιο.
    
  Όλες οι πληροφορίες για χάρτες της Λευκωσίας και Διαδρομές των λεωφορείων βρίσκονται στο κάτω μέρος της σελίδας μας.
    
    
  **Ψάχνω συγκάτοικο**
  Εάν ψάχνετε για συγκάτοικο ή θα συμμετέχετε σε Πρόγραμμα Erasmus+ και επιθυμείτε να έρθετε σε επαφή με άλλους φοιτητές για απευθείας συνεννόηση στείλετε μας τα στοιχεία σας με email στο [Housing](/cdn-cgi/l/email-protection#6a02051f1903040d2a1f0913440b09440913)
    
    
  **Βασικές συμβουλές ώστε να εξοικονομήσετε χρήματα και ενέργεια:**- Ελέγξετε το Πιστοποιητικό Ενεργειακής Απόδοσης (ΠΕΑ) – όλα τα ενοικιαζόμενα υποστατικά θα πρέπει να έχουν Πιστοποιητικό Ενεργειακής Απόδοσης και ο ιδιοκτήτης, με βάση το νόμο, οφείλει να παρέχει το αντίγραφό του. Τα ΠΕΑ έχουν μια κλίμακα βαθμονόμησης από το Α στο Η, όπου το Η είναι το χαμηλότερο επίπεδο στην κλίμακα ενεργειακής απόδοσης και το Α είναι το καλύτερο. Οπότε για μείωση του ενεργειακού σας κόστους αναζητήστε μια κατοικία που να έχει τον καλύτερο δυνατό βαθμό απόδοσης.
  - Όταν είστε στη διαδικασία ελέγχου κάποιου συγκεκριμένου υποστατικού, αναζητήστε κατά πόσο μπορείτε να δείτε την Ενεργειακή Απόδοση των Ηλεκτρικών Συσκευών (π.χ. ψυγείου, πλυντηρίου κλπ.). Το σύστημα βαθμονόμησης κυμαίνεται από το Α+++(καλύτερη κατάταξη) μέχρι το Δ (χειρότερη). Μια συσκευή με υψηλή βαθμονόμηση θα καταναλώνει και θα στοιχίζει λιγότερο.
  - Όταν ελέγχετε το υποστατικό είναι επίσης σημαντικό να αναζητήσετε σημάδια που υποδεικνύουν κακή μόνωση, ή να φαίνεται ότι είναι δύσκολο να ζεσταθεί, ή να παρουσιάζει υγρασία και μούχλα. Αποφύγετε κατοικίες που έχουν όλα τα πιο πάνω χαρακτηριστικά γιατί η διαμονή σε ένα τέτοιο περιβάλλον μπορεί έχει αρνητικό αντίκτυπο στην υγεία σας.
  - Αν υπάρχουν προβλήματα με υγρασία ή μούχλα, ζητήστε από τον ιδιοκτήτη να δράσει άμεσα για να τα αντιμετωπίσει πριν να μετακομίσετε μέσα εσείς (π.χ. βελτιώνοντας τη μόνωση, προσθέτοντας εξαερισμό ή παρέχοντάς σας αφυγραντήρα).
  - Αν έχετε την ευκαιρία, συζητήστε με τον υφιστάμενο ενοικιαστή – για να πάρετε πληροφορίες για την ποιότητα του υποστατικού και άλλων πιθανών προβλημάτων που μπορεί να έχει.

Το Γραφείο Στέγασης διατηρεί κατάλογο με οικίες και διαμερίσματα ιδιωτών, ο οποίος ανανεώνεται κάθε Παρασκευή, προς διευκόλυνση των φοιτητριών/φοιτητών.
Ο κατάλογος είναι διαθέσιμος
[εδώ](https://bit.ly/44pnHGS)

Το Γραφείο Στέγασης ανακοινώνει την έναρξη της υποβολής διαφημίσεων οικιών/διαμερισμάτων διαθέσιμων προς ενοικίαση για καταχώρηση στον Κατάλογο Ενοικίασης Οικιών/Διαμερισμάτων, που ετοιμάζει το Γραφείο.
Ο Κατάλογος διατίθεται **ανά ακαδημαϊκό εξάμηνο.**   
  
Η καταχώρηση διαφήμισης στοιχίζει  **€20** για κάθε διαμέρισμα/οικία. Για διαφήμιση ιδιωτικών φοιτητικών εστιών ή συγκροτήματος διαμερισμάτων, το κόστος διαφήμισης θα είναι ανάλογο του αριθμού δωματίων/διαμερισμάτων και θα προκύπτει μετά από ειδική διευθέτηση με το Γραφείο Στέγασης (τηλ. 22894038). Οι εισπράξεις θα κατατεθούν, όπως κάθε χρόνο, στο Ταμείο του Σωματείου Ευημερίας Φοιτητών Πανεπιστημίου Κύπρου.
Το [Έντυπο για καταχώρηση αγγελίας](https://www.ucy.ac.cy/aasw/wp-content/uploads/sites/35/2022/09/ΕΝΤΥΠΟ-ΑΓΓΕΛΙΑΣ.docx) μπορείτε να το συμπληρώσετε και θα πρέπει να το καταθέσετε διά χειρός, συνοδευόμενο με το ποσό των €20 σε μετρητά, στο Γραφείο Στέγασης, στο Κτίριο Συμβουλίου Συγκλήτου «Αναστάσιος Γ. Λεβέντης», Πανεπιστημιούπολη. Οι αγγελίες παραλαμβάνονται μόνο Δευτέρα με Παρασκευή, μεταξύ 09:00-14:00.
Σημειώνεται ότι μετά την καταχώρηση των αγγελιών στον κατάλογο, το Γραφείο Στέγασης ΔΕΝ προβαίνει σε καμία αλλαγή στα στοιχεία που υποβλήθηκαν από τους ιδιοκτήτες, έτσι συνίσταται όπως είστε ιδιαίτερα προσεκτικοί κατά την υποβολή της αγγελίας σας. Καταχωρήσεις διαμερισμάτων και οικιών αφαιρούνται από τον κατάλογο μόνο εάν οι ιδιοκτήτες ενημερώσουν το Γραφείο Στέγασης ότι τα υποστατικά τους έχουν ενοικιαστεί. Σημειώνεται επίσης ότι, το Πανεπιστήμιο Κύπρου διατηρεί το δικαίωμα να αρνηθεί ανάρτηση διαφημίσεων κατά την κρίση του.

#### Διεύθυνση

Πανεπιστήμιο Κύπρου  
Κτήριο Συμβουλίου-Συγκλήτου «Αναστάσιος Γ. Λεβέντης»  
Λεωφόρος Πανεπιστημίου 1, Αγλαντζιά  
2109 Αγλαντζιά  
Κύπρος

#### Ταχυδρομική Διεύθυνση

Πανεπιστήμιο Κύπρου  
Τ.Θ. 20537  
1678 Λευκωσία  
Κύπρος

#### Επικοινωνία

Πληροφορίες για Προπτυχιακές Σπουδές  
 : +357-22-894021  
 : [[email protected]](/cdn-cgi/l/email-protection)  
  
Πληροφορίες για Μεταπτυχιακές Σπουδές  
 : +357-22-894044  
 : [[email protected]](/cdn-cgi/l/email-protection)

[©  Πανεπιστήμιο Κύπρου](https://www.ucy.ac.cy). Με επιφύλαξη παντός δικαιώματος, όλα τα δικαιώματα προστατεύονται.

* [![EN](https://www.ucy.ac.cy/aasw/wp-content/plugins/sitepress-multilingual-cms/res/flags/en.png)](https://www.ucy.ac.cy/aasw/student-welfare/housing-office/private-accommodation/?lang=en)
* [![EL](https://www.ucy.ac.cy/aasw/wp-content/plugins/sitepress-multilingual-cms/res/flags/el.png)](https://www.ucy.ac.cy/aasw/student-welfare/housing-office/private-accommodation/)